\chapter{SOAP a XML}
Ako bolo spomenuté v časti \textit{\ref{soapRef}}, pojem SOAP je skratka pre \textit{Simple Object Access Protocol}, čo v preklade znamená \textit{jednoduhý protokol pre prístup  objektom}. Aplikáciam umožňuje komunikovať medzi sebou za použitia prevažne \textit{HTTP} a \textit{XML}. V zásade predstavuje paradigmu jednosmernej výmeny správ medzi jednotlivými uzlami bez stavu (stateless). Kombináciou jednosmerných výmen s funkciami poskytovanými základným transportným protokolom a (alebo) špecifickými informáciami aplikácie, možno SOAP použiť na vytvorenie zložitejších interakcií, ako je požiadavka - odpoveď, požiadavka - viacnásobná odpoveď atď. \cite{SoapRestComparison}.
\section{Vznik protokolu SOAP}
Už na začiatku, ako vzniklo WWW, bolo možné na webservere zavolať program a predať mu textové parametre vďaka URL adrese. Jednoducho sa na koniec URL adresy pridal \textit{?} a zaň sa uviedli názvy parametrov a ich hodnoty, oddelené znakom \textit{\&}. Keďže je ale URL adresa limitovaná dĺžkou, musel sa vymyslieť iný prístup. Bola vymyslená metóda \textit{POST} protokolu \textit{HTTP}, ktorá parametre predáva v tele \textit{HTTP} požiadavku. Metódou \textit{POST} je možné posielať akékoľvek dáta akejkoľvek dĺžky. Štandardizovaný bol ale typ nazvaný \textit{application/x-www-form-urlencoded}, ktorého tvar je zhodný s tvarom parametrov predávaných v URL adrese.

Neskôr začali prehliadače podporovať aj typ \textit{multipart/form-data}, ktorý umožňuje k textovým parametrom pridať obsah súboru.

S príchodom jazyka \textit{XML} bolo iba otázkou času, než niekoho napadlo posielať si metódou \textit{POST} dáta v \textit{XML}. \textit{XML} umožňuje zapísať lubovoľne zložité štruktúrované dáta do textového súboru platformovo nezávislým zbôsobom. Výhoda je, že sa predávané dáta nemusia obmedzovať na text, ale je možné predávať si zložité objekty a aj kolekcie objektov \cite{WebServicesIntro}.

\section{Popis protokolu SOAP}
Ako bolo spomenuté vyššie, protokol SOAP je flexibilný, nezávislý na platforme, v ktorom sa komunikujúce strany považujú za rovnocenné. Delia sa iba podľa príznaku \textit{klient-server}. Skladá sa z niekoľkých častí:
\begin{itemize}
\item prvá časť: obálka (envelope):
\begin{itemize}
\item popisuje obsah správy,
\item obsahuje niekoľko parametrov na vysvetlenie toho, ako sa má príjemca správať pri spracúvaní obálky,
\end{itemize}
\item druhá časť: obsahuje pravidlá, ako sa majú kódovať jednotlivé inštancie dátových typov,
\item posledná časť:
\begin{itemize}
\item popis nasadenia obálky,
\item pravidlá kódovania dátových typov na reprezentáciu RPC (Remote procedure call) volaní a odpovedí využívajúc protokol HTTP.
\end{itemize}
\end{itemize}

SOAP ale nie je odkázaný iba na HTTP. Môže použiť hociaký transportný protokol (napríklad SMTP a i.), stačí, že ho podporuje implementácia SOAP. Dnes už existuje mnoho implementácií SOAP, napríklad to sú \textbf{SOAP:Lite} pre \textit{PERL}, \textbf{Apache Axis} a \textbf{Apache SOAP 2} pre \textit{Java}, tiež existujú implementácie pre jazyk \textit{C\#}, \textit{Delphi}, \textit{Visual Basic} atď \cite{Implementations}.
\begin{figure}[H]
\includegraphics[width=1\textwidth]{obrazky/SOAP_preview.png}
    \centering
    \caption{SOAP správa s použitím HTTP protokolu \cite{Description}}
    \label{fig:SOAP-HTTP}
\end{figure}

Ako je možné vidieť na obrázku \ref{fig:SOAP-HTTP}, prvé 4 riadky sú štandartné parametre protokolu HTTP. Používa sa HTTP metóda \textit{POST} a využíva sa HTTP verzia 1.0 (prvý riadok), volá sa host www.mindstrm.com a používané kódovanie je XML (Content-Type). Content-Length je informácia o dĺžke správy. Piaty riadok obsahuje parameter \textit{SOAPAction}, ktorý už je špecifický pre protokol SOAP. Ten príjemcovi hovorí, čo je obsahom správy. Tento parameter je zavedený iba za účelom šetrenia času, čiže ak príjemca po skontrolovaní parametru SOAPAction zistí, že túto požiadavku nemôže spracovať, nemusí ju zbytočne parsovať. Samotná SOAP požiadavka obsahuje tagy \textit{Envelope}, \textit{Header} (tento tag v obrázku nie je uvedený) a \textit{Body}.

\subsubsection*{Envelope} \label{versions}
Envelope je párový tag, ktorý zabaľuje celú správu. Tento tag obsahuje \textit{Namespace-y} (menné priestory) prislúchajúce protokolu SOAP. Pre SOAP verzie 1.1 je to \url{http://schemas.xmlsoap.org/soap/envelope}. Pre SOAP verzie 1.2 zase \url{http://www.w3.org/2001/12/soap-envelope}. Zvyknú sa tu ešte definovať menné priestory pre xml-schému a xml-encoding.

\subsubsection*{Header}
Je voliteľný tag, ktorý definuje správanie príjemcu. V prípade, že \textit{Header} tag nie je vynechaný, je to prvý priamy potomok tagu Envelope. Zvyčajne sa používa pre definovanie parametrov pre prihlásenie, transakcie, a podobne. Potomkovia tagu \textit{Header} môžu použiť 2 parametre: \textit{Actor} a \textit{MustUnderstand}.
\begin{itemize}
\item Actor definuje príjemcu správy. Ak je príjemca iný, nesmie správu použiť a musí zahodiť príslušný Header subelement. Používa sa to na komunikáciu s nejakou medzistanicou.
\item MustUnderstand hovorí, že ak v priebehu spracovania sa nepodarilo pochopiť ľubovoľný z prvkov, tak sa musí odpovedať špecifickou chybou pre SOAP, tzv. \textit{SOAP fault}.
\end{itemize}

\subsubsection*{Body}
Body tag obsahuje informáciu o volaných rozhraniach. Jednotlivé subelementy volajú príslušné metódy a vnútri obsahujú príslušné parametre volania s ich udaným typom (v prípade, že to je požadované) \cite{Description}.

\section{Verzie SOAP}
V časti \ref{versions} boli spomenuté 2 verzie protokolu SOAP: SOAP 1.1 a SOAP 1.2. Obe tieto verzie sú štandartom W3C (World Wide Web Consortium - konzorcium produkujúce slobodné štandarty, "odporúčania", pre World Wide Web). Niektoré zmeny zo SOAP 1.1 na SOAP 1.2 sú významné, niektoré zase menej.

Špecifikácia verzie SOAP 1.2 prináša niekoľko zmien vo verzii 1.1. Niektoré dôležitejšie zmeny medzi verziami napríklad sú:
\begin{itemize}
\item SOAP 1.1 je založený na XML 1.0, pričom SOAP 1.2 používa \textit{XML Information Set (XML Infoset)}.

XML Infoset poskytuje spôsob, ako opísať dokument XML  pomocou XSD schémy. Nemusí ho však nevyhnutne serializovať so serializáciou XML 1.0, na ktorej je založené SOAP 1.1. Tento nový spôsob popisu XML dokumentu pomáha odhaliť iné serializačné formáty, ako napríklad formát binárneho protokolu.
\item SOAP 1.2 poskytuje možnosť oficiálne definovať iné transportné protokoly, ako HTTP.
\item Menné priestory pre obálku a encoding sa zmenili (viď časť \ref{versions} - Envelope).
\item SOAP 1.1 je jednoduchý dokument. Špecifikácia SOAP 1.2 je organizovaná v nasledujúcich častiach:
\begin{itemize}
\item Časť 0 je nenormatívny úvod do SOAP.
\item Časť 1 popisuje štruktúru správ SOAP, model spracovania SOAP a framework pre naviazanie SOAP na základné protokoly.
\item Časť 2 popisuje voliteľné doplnky k jadru SOAP vrátane dátového modelu, kódovania, konvencie RPC a väzby na HTTP. Zhodné implementácie protokolu SOAP môžu implementovať ktorýkoľvek doplnok z časti 2. Ak sú ale doplnky implementované, potom musia zodpovedať príslušným častiam špecifikácie.
\end{itemize}
\end{itemize}

SOAP 1.2 má množstvo zmien v syntaxi a poskytuje ďalšiu, objasnenú sémantiku od tých, ktoré sú popísané v SOAP 1.1. Tieto zmeny syntaxe uvádza a popisuje dokument SOAP 1.2 Primer \cite{Versions}.

\section{SOAP a REST}
Mnoho ľudí dnes porovnáva SOAP a REST, snaží sa zistiť, ktorý je lepší, ktorý použiť v ich aplikácií. Obe sú vlastne odpoveďou na rovnakú otázku: Ako pristúpiť k webovým službám. Samozrejme, aj keď slúžia v podstate na to isté, sú medzi nimi nejaké rozdiely a každý má svoje výhody aj nevýhody.

\subsection{Porovnanie protokolu SOAP a REST}
\begin{itemize}
\item SOAP je štandartným protokolom pre prístup k webovým službám, ktorý tu je už dlho. SOAP má zložitú a zdĺhavú syntax, čo rieši práve REST, ktorý poskytuje jednoduchší spôsob prístupu k webovým službám.
\item REST používa pre komunikáciu protokol HTTP/HTTPS, pričom SOAP môže použiť takmer ktorýkoľvek transportný protokol (HTTP, SMTP, JMS...)
\item SOAP je oveľa prísnejší na schému správ ako REST. Pravidlá sú v SOAP veľmi dôležité, pretože bez nich nemôžeme dosiahnuť žiadny level štandardizácie. REST je naopak jednoduchší na použitie a je flexibilnejší.
\item SOAP používa ako formát XML, pričom REST môže použiť rôzne formáty (napr. JSON), čím umožňuje posielanie kratších správy, vďaka čomu je efektívny.
\item SOAP funguje dobre v distribuovaných podnikových prostrediach. REST predpokladá priamu komunikáciu medzi dvoma bodmi.
\end{itemize}





